124 o. rurvrr ravanam

non debet dolor esse viri, nec vulnere maior.

tu quamvis levium minimam exiguamque malorum
particulam vix ferre'potes, spumantibus ardens
visceribus, sacmm tibi quod non reddat amicus
depositum. stupet haec, qui iam post terga reliquit
sexaginta annos, Fonteio consule natus,

an nihil in melius tot rerum' proficit usus?
magna quidem, sacris quae dat praecepta libellis
victrix fortunae sapientia ; ducimus autem

hos quoque felices, qui ferre incommoda vitae
nec iactare iugum vita didicere magistra.

quae tam festa dies, ut cesset prodere furem
perfidiam fraudes atque omni ex crimine lucrum
quaesitum et partos gladio vel puxide nummos?
rari quippe boni¹ numero vix sunt totidem quot
Thebarum portae vel divitis ostia Nili.

nona aetas agitur peioraque saecula ferri
temporibus, quorum sceleri non invenit ipsa¹
nomen et a nullo posuit natura metallo ;

nos hominum divumque fidem clamore ciemus,
quanto Faesidium laudat vocalis agentem
sportula. dic, senior bulla dignissime, nescis,
quas habeat veneres aliena pecunia ἲ· nesciS,
quem tua simplicitas risum vulgo moveat, cum
exigis a quoquam ne peieret et putet ullis

esse aliquod numen templis araeque rubenti?
quondam hoc indigenae vivebant more, priusquam
sumeret agrestem posito diademate falcem
Saturnus fugiens, tunc, cum virguncula Iuno

et privatus adhuc Idaeis Iuppiter antn's,

nulla super nubes convivia caelicolarum, ⁰

nec puer Iliacus, formosa nec Herculis uxor

ad cyathos et iam siccato nectare tergens
bracchia Vulcanus Liparaea nigra taberna,
prandebat sibi quisque deus, nec turba deorum

 

