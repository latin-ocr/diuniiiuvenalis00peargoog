78 D. IUNII IUVENALIS

me, quem luna solet deducere vel breve lumen
candelae, cuius dispenso et tempero iilum,
contemnit. miserae cognosce prooemia rixae,
si rixa est, ubi tu pulsas ego vapulo tantum.
stat contra starique iubet. parere necesse est,
nam quid agas, cum te furiosus cogat et idem
fortior? “unde venis?” exclamat3 “cuius aceto,
cuius conche tumes? quis tecum sectile porrum

. sutor et elixi vervecis labra comedit?

nil mihi respondes? aut dic, aut accipe calceml
ede, ubi consistas! in qua te quaero proseucha?’'
dicere si temptes aliquid tacitusve recedas,
tantumdem est, feriunt pariter, vadimonia deinde
irati iaciunt3 libertas pauperis haec est:

pulsatus rogat, et pugnis concisus adorat,

ut liceat paucis curn dentibus inde reverti.

nec tamen haec tanturn metuas, nam qui spoliet te
non derit, clausis domibus postquam omnis ubique
fixa catenatae siluit compago tabernae.

interdum et ferro subitus grassator agit rem.
armato quotiens tutae custode tenentur

et Pomptina palus et Gallinaria pinus,

sic inde huc omnes tamquam ad vivaria currunt.
qua fornace graves, qua non incude, catenae?
maximus in vinclis ferri modus, ut timeas ne
vomer deficiat, ne marrae et sarcula desint.

felices proavorum atavos, felicia dicas

saecula, quae quondam sub regibus atque tribunis
viderunt uno contentam carcere Romam.

His alias poteram et pluris subnectere causas
sed iumenta vocant, et sol inclinat, eundum est.
nam mihi commota iamdudum mulio virga
annuit—ergo vale nostri memor, et quotiens te
Roma tuo refici properantem reddet Aquino
me quoque ad Helvinam Cererem vestramque Dianam

 

