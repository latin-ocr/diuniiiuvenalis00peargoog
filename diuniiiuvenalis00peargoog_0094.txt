sarvam uta-151.

tunc erit et facient optata tonitrua cenas

maiores. ‘tibi habe frumentum,’ Alledius inquit,
‘o Libye, disiunge boves, dum tubera mittas!
structorem interea, ne qua indignatio desit,
saltantem spectes et chironomunta volanti

cultell0, donec peragat dictata magistri

omnia; nec minimo sane discrimine refert,

quo gestu 'lepores et quo gallina secetur.

duceris planta, velut ictus ab Hercule Cacus 125
et ponere foris, si quid temptaveris :umquam
hiscere, tamquam habeas tria nomina. :quando propinat
Virro tibi sumitve tuis contacta labellis

pocula? quis vestrum temerarius usque adeo, quis
perditus, ut dicat regi ·‘bibe'?'' plurima sunt, quae
non audent homines pertusa dicere laena.
quadringenta tibi si equis deus aut similis dis

et melior fatis donaret homuncio, quantus

ex nihilo, quantus fieres Virronis amicusl

‘da Trebio! pone ad Trebiuml vis frater ab ipsis
ilibusl' o nummi, vobis hunc praestat honorem,
vos estis fratres. dominus ‘tamen et domini rex ·
si vis tu fieri, nullus tibi parvolus aula

luserit Aeneas nec filia dulcior illo.

[iucundum et carum sterilis facit uxor amicum]
set tua nunc Mygale pariat licet et pueros tres

in gremium patris fundat simul, ipse loquaci
gaudebit nido, viridem thoraca iubebit

adferri minimasque nuces assemque rogatum,

ad mensam quotiens parasitus venerit infans.
vilibus ancipites fungi ponentur amicis,

boletus dominc, set quales Claudius edit

ante illum uxoris, postquem nil amplius edit.
Virro sibi et reliquis Virronibus illa iubebit

poma dari, quorum solo pascaris odore,

qualia perpetuus Phaeacum autumnus habebat

 

