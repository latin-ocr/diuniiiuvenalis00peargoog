102 D. IUNJI IUVENALJS

par Agamemnonidae crimen, sed causa iacit rem
dissimilemz quippe ille deis auctoribus ultor
patris erat caesi media inter poeula; sed nec
Electrae iugulo se polluit aut Spartani

sanguine coniugii, nullis aconita propinquis
miscuit, in scena numquam cantavit Orestes,
Troica non scripsit. quid enim Verginius armis
debuit ulcisci magis, aut curn Vindice Galba,
quod Nero tam saeva crudaque tyrannide iecit?

’ haec opera atque hae sunt generosi principis artes,

gaudentis foedo peregrina ad pulpita cantu
prostitui Graiaeque apium meruisse coronae.
maiorum effigies habeant insignia vocis,
antepedes Domiti longum tu pone Thyestae
syrma vel Antigonae seu personam Menalippes,
et de marmoreo citharam suspende coloss0.
quid, Catilina, tuis natahbus atque Cethegi
inveniet quisquam sublimius? arma tamen vos
nocturna et flammas domibus templisque paratis, ’
ut Bracatomm pueri Senonumque minores,

ausi quod liceat tunica punire molesta.

sed vigilat consul vexillaque vestra coercet

hic novus Arpinas, ignobilis et modo Romae
municipalis eques, galeatum ponit ubique
praesidium attonitis et in omni monte laborat.
tanturn igitur muros intra toga contulit illi ·
nominis ac tituli, quantum vix Leucade, quantum
Thessaliae campis Octavius abstulit udo

caedibus assiduis gladio; set Roma parentem,
Roma patrem patriae Ciceronem libera dixit.
Arpinas alius Volscorum in monte solebat
poscere mercedes alieno lassus aratro; ψ
nodosam posthaec frangebat vertice vitem, ,

si lentus pigra muniret castra dolabra:

hic tamen et Cimbros et summa pericula rerum

 

