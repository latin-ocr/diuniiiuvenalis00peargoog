112 D. IUNII IUVENALIS

vicerunt; igitur fortuna ipsius et urbis ·
servatum victo caput abstulit. hoc cruciatu
Lentulus, hac poena caruit ceciditque Cethegus
integer, et iacuit Catilina cadavere toto.

, Formam optat modico pueris, maiore puellis
murmure, cum Veneris lanum videt, anxia mater
usque ad delicias votorum. ‘cur tamen‚' inquit,
‘corripiasi pulchra gaudet Latona Diana?

sed vetat optari faciem Lucretia, qualem

ipsa habuit, cuperet Rutilae Verginia gibbum
accipere atque suam Rutilae dare. filius autem
corporis egregii miseros trepidosque parentes
semper habet3 rara est adeo concordia formae
atque pudicitiae. sanctos licet horrida mores
tradiderit domus ac veteres imitata Sabinos,
praeterea castum ingenium vultumque modesto
sanguine ferventem tribuat natura benigna

larga manu—quid enim puero conferre potest plus
custode et cura natura potentior omni?-

non licet esse vir03 nam prodiga corruptoris
improbitas ipsos audet temptare parentes.

‘sed casto quid forma nocet?¹ quid proluit immo
Hippolyto grave propositum, quid Bellerophonti?
erubuit nempe hac ceu fastidita repulsa

nec Stheneboea minus quam Cressa excanduit, etse ,
· concussere ambae. mulier saevissima tunc est,

cum stimulos odio pudor admovet. elige, quidnam ’
suadendum esse putes, cui nubere Caesaris uxor
destinat. optimus hic et formosissimus idem

gentis patriciae rapitur miser exstinguendus

’ Messalinae oculis; dudum sedet illa parato

flammeolo Tyriusque palam genialis in hortis
sternitur, et ritu decies centena dabuntur
antiquo, veniet cum signatoribus auspex.
haec tu secreta et paucis commissa putabas?

 

