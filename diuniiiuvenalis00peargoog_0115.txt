108 D. IUNII IUVENALJS

humanis maiora bonis creduntur. ad hoc se
Romanus Graiusque et barbarus induperator
erexit: causas discriminis atque laboris
inde habuit. tanto maior famae sitis est, quam 140
virtutis3 quis enim virtutem amplectitur ipsam,
praemia si tollas? patriam tamen obruit olim
gloria paucorum et laudis titulique cupido
haesuri saxis cinerum custodibus, ad quae
discutienda valent sterilis mala robora fici, 145
¹quandoquidem data sunt ipsis quoque fata sepulchris.
’ expende Hannibalem, quot libras in duce summo

invenies? hic est, quem non capit Africa Mauro
percussa Oceano Niloque admota tepenti,
rursus ad Aethiopum populos altosque elephantos. 150
additur imperiis Hispania, Pyrenaeum
transilit. opposuit natura Alpemque nivemque,
diducit scopulos et montem rumpit aceto.
iam tenet Italiam, tamen ultra pergere tendit
‘actum' inquit, ‘nihil est, nisi Poeno milite portas r 55
frangimus et media vexillum pono Subura! Ἴ
o qualis facies et quali digna tabella,
curn Gaetula ducem portaret belua luscum!
exitus ergo quis est? o glorial vincitur idem
nempe et in exilium praeceps fugit atque ibi magnus 160
mirandusque cliens sedet ad praetoria regis,
donec Bithyno libeat vigilare tyranno

⁷ finem animae, quae res humanas miscuit olim,

- non gladii, non saxa dabunt nec tela, sed ille ’

Cannarum vindex et tanti sanguinis ultor
anulus. i demens et saevas curre per Alpes,
ut pueris placeas et declamatio fiasl
unus Pellaeo iuveni non suflicit orbiS,
aestuat infelix angusto limite mundi,
ut Gyari clausus scopulis parvaque Seripho ;
curn tamen a figulis munitam intraverit urbem,

 

