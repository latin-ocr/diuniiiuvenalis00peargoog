98 n. rurvrr ruVaNAtrs

Pontice, noluerim sic ut nihil ipse futurae

laudis agas. miserum est aliorum incumbere famae,
ne conlapsa ruant subductis tecta columnis.

stratus humi palmes viduas desiderat ulmos.

esto bonus mileS, tutor bonus, arbiter idem
integer. ambiguae si quando citabere testis
incertaeque rei, Phalaris licet imperet ut vsis

falsus et admoto dictet periuria tauta,

summum crede nefas animam praeferre pudori

et propter vitam vivendi perdere causas.

dignus morte perit, cenet licet ostrea centnm
Gaurana et Cosmi toto mergatur aeno.

expectata diu tandem provincia cum te

rectorem accipiet, pone irae frena modumque,
pone et avaritiae, miserere inopum sociorum:

ossa vides regum vacuis exucta medullis.

respice, quid moneant leges, quid curia mandet,
praemia quanta bonos maneant, quarn fulmine iusto
et Capito et Numitor ruerint damnante senatu,
piratae Cilicum. sed quid damnatio confert? 7
cum Pansa eripiat quidquid tibi Natta reliquit,
praeconem, Chaerippe, tuis circumspice panniS,
iamque tace Í¾ furor est post omnia perdere naulon.
non idem gemitus olim neque vulnus erat par
damnorum sociis florentibus et modo victis.

plena domus tunc omnis, et ingens stabat acervos
nummorum, Spartana chlamys, conchylia Coa,

et cum Parrasii tabulis signisque Myronis
Phidiacum vivebat ebur, nec non Polycliti

multus ubique labor, rarae sine Mentore mensae.
inde Dolabellae atque hinc Antonius, inde
sacrilegus Verres referebant navibus altis

occulta spolia et plures de pace triumphos.

nunc sociis iuga pauca boum, grex parvus equarum
et pater armenti capto eripiatur agelIO,

 

