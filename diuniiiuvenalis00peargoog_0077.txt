70 D. JUNIJ I UVENALIS

paenitet! experiar, quid concedatur in illos,
quorum Flaminia tegitur cinis atque Latina.

ΙΙΙ.

Quamvis digressu veteris confusus amici,

laudo' tamen, vacuis quod sedem figere Cumis
destinet atque unum civem donare Sibyllae.

ianua Baiarum est et gratum litus amoeni

secessus. ego vel Prochytam praepono Suburae.
nam quid tam miserum, tam solum vidimus, ut non
deterius credas horrere incendia, lapsus

tectorum adsiduos ac mille pericula saevae

urbis et Augusto recitantes mense poetas?

sed dum tota domus reda componitur una,

substitit ad veteres arcus madidamque Capenam.
hic, ubi nocturnae Numa constituebat amicae,

nunc sacri fontis nemus et delubra locantur

ludaeis, quorum cophinus faenumque supellex—
omnis enim populo mercedem pendere iussa est
arbor, et eiectis mendicat silva Camenis-

in vallem Egeriae descendimus et speluncas
dissimiles veris. quanto praesentius esset

numen aquae, viridi si margine eluderet undas
herba nec ingenuum violarent marmora tofum!

hic tunc Umbricius ‘quando artibus' inquit, ‘honestis
nullus in urbe locus, nulla emolumenta laborum,
res hodie minor est, here quam fuit, atque eadem cras
deteret exiguis aliquid, proponimus illuc

ire, fatigatas ubi Daedalus exuit alaS,

dum nova canities dum prima et recta senectus,
dum superest Lachesi quod torqueat, et pedibus me
porto meis nullo dextram subeunte bacillo.

cedamus patria. vivant Artorius isticx

 

