. 110 D. IUNII IUVENALI'S

et quibus aurata mos est fulgere lacerna?
quid refert, magni sedeat qua parte theatri,
qui vix cornicines exaudiet atque tubarum

concentus? clamore opus est, ut sentiat auris,
quern dicat venisse puer, quot nuntiet horas.
praeterea minimus gelido iam in corpore sanguis
febre calet sola, circumsilit agmine facto
morborum omne genus, quorum si nomina quaeras,
promptius expediam, quot amaverit Oppia moechos,
quot Themison aegros autumno occiderit uno,
quot Basilus socios, quot circumscripserit Hirrus;
percurram citius, quot villas possideat nunc,

quo tondente gravis iuveni mihi barba sonabat.
ille umero, hic lumbis, hic coxa debilis; ambos
perdidit ille oculos et luscis invidet, huius

pallida labra cibum accipiunt digitis alienis,

ipse ad conspectum cenae diducere rictum

suetus hiat tantum, ceu pullus himndinis‚ ad quem
ore¹ volat pleno mater ieiuna. sed omni
membrorum damno maior dementia, quae nec
nomina servorum ncc vultum agnoscit amici,

curn quo praeterita cenavit nocte, nec illos,

quos genuit, quos eduxit. nam codice saevo
heredes vetat¹ esse suos, bona tota feruntur

ad Phialen. ·

ut vigeant sensus animi, ducenda tamen sunt
funera natorum, rogus aspiciendus amatae (

· coniugis et fratris plenaeque sororibus urnae.

haec data poena diu viventibus, ut renovata
semper clade domus multis in luctibus inque
perpetuo maerore et nigra veste senescant.

rex Pylius, magno si quidquam credis Homero,

r exemplum vitae fuit a cornice secundae.

felix nimirum, qui tot per saecula mortem
distulit atque suos iam dextra computat annos,

 

