SATURA XIV.110-179.

quorum si pretio dominus non vincitur ullo,
nocte boves macri lassoque famelica collo
iumenta ad virides huius mittentur aristas

nec prius inde domum quam tota novalia saeuos
in ventres abeant, ut credas falcibus actum.
dicere vix possis quam multi talia plorent

et quot venales iniuria fecerit agros.

sed qui sermones, quam foedae bucina samael
‘quid nocet haeci' inquit ‘tunicam mihi malo lupini,
quam si me toto laudet vicinia pago

exigui ruris paucissima farra secantem!

scilicet et morbis et debilitate carebiS,

et luctum et curam effugies, et tempora vitae
longa tibi posthac fato meliore dabuntur,

si tantum culti solus possederis agri,

quantum sub Tatio populus Romanus arabat.
mox etiam fractis aetate ac -Punica passis
proelia vel Pynum inmanem gladiosque Molossos
tandem pro multis vix iugera bina dabantur
vulneribus. merces haec sanguinis atque laboris
nullis visa umquam meritis minor aut ingratae
curta fides patriae. saturabat glebula talis
patrem ipsum turbamque casae, qua feta iacebat
uxor et infantes ludebant quattuor, unus

vernula, tres domini3 sed magnis fratribus horum
a scrobe vel sulco redeuntibus altera cena
amplior et grandes fumabant pultibus ollae.

nunc modus⁰hic agri nostro non sufficit horto.
inde lere scelerum causae, nec plura venena
miscuit aut ferro grassatur saepius ullum
humanae mentis vitium quam saeva cupido
inmodici census nam dives qui lieri vult,

et cito vult fieri: sed quae reverentia legum,
quis metus aut pudor est umquam properantis avari?
‘vivite contenti casulis et collibus istis,

 

