92 D. IUNII IUVENALJS

praecipue, vel si tetigit latus acrior illo,

qui venit ad dubium grandi cum codice nomeu.
tunc immensa cavi spirant mendacia folles
conspuiturque sinus: veram depraendere messem
si libet, hinc centum patrimonia causidicorum,
parte alia solum russati pone Lacernae.
consedere duces, surgis tu pallidus Aiax,
'dicturus dubia pro libertate bubulco·

iudice. rumpe miser tensum iecur, ut tibi lasso
figantur virides, scalarum gloria, palmae,

quod vocis pretium? siccus petasunculus et vas
pelamydum, aut veteres, Maurorum epimenia, bulbi,
aut vinum Tiberi devectum, quinque lagonae.

si quater egisti, si contigit aureus unus,

inde cadunt partes ex foedere pragmaticorum..
Aemilio dabitur quantum licet, et melius nos
egimus. huius enim stat curms aeneus, alti.
quadriiuges in vestibulis, atque ipse feroci
bellatore sedens curvatum hastile minatur

eminus et statua meditatur proelia lusca.

sic Pedo conturbat, Matho deficit: exitus hic est
Tongilii, magno cum rhinocerote lavari

qui solet et vexat lutulenta balnea turba

perque lorum iuvenes longo premit assere Medos,¹
empturus pueros argentum murrina villas ;.
spondet enim Tyrio stlattaria purpura filo.

et tamen est illis hoc utile, purpura vendit
causidicum, vendunt amethystina, convenit illis
et strepitu et facie maioris vivere census.

[sed finem· inpensae non servat prodiga Roma]
fidimus eloquio? Ciceroni nemo ducentos

nunc dederit nummos, nisi fulserit anulus iugens,
respicit haec primum qui litigat, an tibi setvi
octo, decem comites, an post te sella, togati

‘ ante pedes ideo conducta Paulus agebat

 

