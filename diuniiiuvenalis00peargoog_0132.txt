SATURA XIII. 12Î‡81.

talis ut est hodie, contentaque sidera paucis
numinibus miserum urguebant Atlanta minori
pondere. nondum aliquis sortitus triste profundi
imperium aut Sicula torvus cum coniuge Pluton,

nec rota nec Furiae nec saxum aut vulturis atri
poena, sed insemis hilares sine regibus umbrae.
inprobitas illo fuit admirabilis aev0,

credebant quo grande nefas et morte piandum,
si iuvenis vetulo non assurrexerat et si

barbato cuicumque puer, lieet ipse videret

plura domi fraga et maiores glandis acervos.

tam venerabile erat praecedere quattuor annia,

primaque par adeo sacrae lanugo senectae.

nunc, si depositum non infitietur amicus,

si reddat veterem cum tota aerugine follem,

prodigiosa fides et Tuscis digna libellis,

quaeque coronata lustrari debeat agna.

egregium sanctumque virum si oern0, bimembri

hoc monstrum puero vel miranti sub aratro

piscibus inventis et letae conparo mulae,

sollicitus, tamquam lapides effuderit imber

examenque apium longa consederit uva

culmine delubri, tamquam in mare fluxerit amnis

gurgitibus miris et lactis vertice torrens.
Intercepta decem quereris sestertia fraude

sacrilega? quid si bis centum perdidit alter

hoc arcana modo, maiorem tertius illa

summam, quam patulae vix ceperat angulus arcae?

tam facile et pronum est' superos contemnere testes,

si mortalis idem nemo sciat. aspice, quanta

voce neget, quae sit ficti constantia vultus.

per Solis radios Tarpeiaque fulmina iurat

et Martis frameam et Cirraei spicula vatis,

per calamos venatricis pharetramque puellae

perque tuum, pater Aegaei Neptrme, tridentem,

 

