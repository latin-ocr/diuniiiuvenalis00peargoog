SATURA VII. 39-108.

non habet infelix Numitor quod mittat amic0,
Quintillae quod donet habet, nec defuit illi

unde emeret multa pascendum carne leonem
iam domitum. constat leviori belua sumptu
nimirum, et capiunt plus intestina poetae.
contentus fama iaceat Lucanus in hortis
marmoreis, at Serrano tenuique Saleio

gloria· quantalibet quid erit, si gloria tantum esti
curritur ad vocem iucundam et carmen amicae
Thebaidos laetam cum fecit Statius urbem ¹
promisitque diem: tanta dulcedine captos

adficit ille animos, tantaque libidine volgi
auditur; sed cum fregit subsellia versu,

esurit, intactam Paridi nisi vendit Agaven.

ille et militiae multis largitus honorem

semenstri digitos vatum circumligat auro.

quod non dant proceres, dabit histrio. ’ tu Camerinos '
et Baream, tu nobilium magna atria curas?
praefectos Pelopea iacit, Philomela tribunos.
haut tamen invideas uati, quem pulpita pascunt.
quis tibi Maecenas, quis nunc erit aut Proculeius
aut Fabius, quis Cotta iterum, quis Lentulus alter?
tunc par ingenio pretium, tunc utile multis
pallere et vinum toto nescire Decembri.

Vester porro labor facundior, historiarum
scriptoresi perit hic plus temporis atque olei plus. ·
nullo quippe modo millensima pagina surgit
omnibus et crescit ⁴‘multa damnosa papyr0;
sic ingens rerum numerus iubet atque operum lex.
quae tamen inde seges, terrae quis fructus apertae?¹
quis dabit historico, quantum daret acta legenti?

‘Sed genus ignavum, quod lecto gaudet et umbra! 105
dic igitur, quid causidicis civilia praestent
officia et magno comites in fasce libelli?
ipsi magna sonant, sedtum cum creditor audit

 

