13¹2 · D. IUNII IUVENALIS

ex nobis geniti, quoniam dociles imitandis'¹

turpibus ac pravis omnes sumus, et Catilinam

quocumque in populo videas, quocumque sub axe,

sed nec Brutus erit, Bruti nec avunculus usquam.

nil dictu foedum visuque haec limina tangat,

intra quae pater est. procul, a procul inde puellae

lenonum et cantus pernoctantis parasiti!

maxima debetur puero reverentia. si quid

turpe paras, ne tu pueri contempseris annos

sed peccaturo obstet tibi filius infans,

nam si quid dignum censoris fecerit ira

quandoque et similem tibi se non corpore tantum

nec vultu dederit, morum quoque filius et qui

omnia deterius tua per vestigia peccet,

corripies nimirum et castigabis acerbo

clamore ac posthaec tabulas mutare parabis,

uude tibi frontem libertatemque parentis

cum facias peiora senex vacuumque cerebro

iam pridem caput hoc ventosa cucurbita quaerat?
Hospite venturo cessabit nemo tuorum.

‘verre pavimentum, nitidas ostende columnas,

arida cum tota descendat aranea tela,

hic leve argentum, vasa aspera tergeat alterl'

’ vox domini furit instantis virgamque tenentis,

ergo miser trepidas, ne stercore loeda canino

atria displiceant oculis venientis amici,

ne perfusa luto sit porticus3 et tamen uno

semodio scobis haec emendat servulus unus:

illud non agitas, ut sanctam filius omni

aspiciat sine labe domurn vitioque carentem?

gratum est quod patriae civem populoque dedisti,

si facis ut patriae sit idoneus, utilis agris, ·

utilis et bellorum et pacis rebus agendis

plurimum euim intererit, quibus artibus et quibus hunc tu
moribus instituas. serpente ciconia pullos

 

