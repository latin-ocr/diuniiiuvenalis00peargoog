SATURA VIIL145-214. 101

nempe in Lucanos aut Tusca ergastula mittas. · 180

at vos, Troiugenae, vobis ignoscitis, et quae

turpia Cerdoni‚ Volesos Brutumque decebunt.

Quid, si numquam adeo foedis adeoque pudendis =

utimur exemplis, ut non peiora supersint?

consumptis opibus vocem, Damasippe, locasti

sipario, clamosum ageres ut phasma Catulli

Laureolum velox etiam bene Lentulus egit,

iudice me dignus vera cruce. nec tamen ipsi

ignoscas popul03 populi frons durior huius,

qui sedet et spectat triscurria patriciorum,

planipedes audit Fabios, ridere potest qui

Mamercorum alapas. quanti sua funera vendant,

quid refert? vendunt nullo cogente Nerone,

nec dubitant celsi praetoris vendere ludis.

finge tamen gladios inde atque hinc pulpita poni,

quid satius? mortem sic quisquam exhorruit, ut sit

zelotypus Thymeles, stupidi collega Corinthi?

res haut mira tamen citharoedo principe mimus

nobilis. haec ultra quid erit nisi ludus? et illic

dedecus urbis habes, nec mirmillonis in armis,

nec clipeo Gracchum pugnantem aut falce supina,

damnat enim tales habitus, [et damnat et odit,

nec galea faciem abscondit :] movet ecce tridentem et,

postquam vibrata pendentia retia dextra

nequiquam effudit, nudum ad spectacula voltum

erigit et tota fugit agnoscendus harena.

credamus tunicae, de faucibus aurea cum se

porrigat et longo iactetur spira galero,

ergo ignominiam graviorem pertulit omni

vulnere cum Graccho iussus pugnare secutor.
Libera si dentur populo suffragia, quis tam

perditus ut dubitet Senecam praeferre Neroni,

cuius supplicio non debuit una parari

simia nec serpens-unus uec culleus unus? '

 

