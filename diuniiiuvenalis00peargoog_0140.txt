satura XIV. 40-109.

nutrit et inventa per devia rura lacerta:

illi eadem sumptis quaerunt animalia pinnis.

vultur iumento et canibus crucibusque relictis

ad letus properat partemque cadaveris adfert:

hic est ergo cibus magni quoque vulturis etse

pascentis, propria cum iam facit arbore nidos

sed leporem aut capream famulae Iovis et generosae

in saltu venantur aves, hinc praeda cubili

ponitur: inde autem curn se matura levarit

progenies, stimulante fame festinat ad illam,

quam primum praedam rupto gustaverat ovo.
Aedificator erat Cretonius et modo curvo

litore Caietae, summa nunc Tiburis arce,

nunc Praenestinis in montibus alta parabat

culmina villarum Graecis longeque petitis

marmoribus, vincens Fortunae atque Herculis aedem,

ut spado vincebat Capitolia nostra Posides.

dum sic ergo habitat Cretonius, inminuit rem,

fregit opes3 nec parva tamen mensura relictae

. partis erat: totam hanc turbavit filius amens,

>dum meliore novas attollit marmore villas.
Quidam sortiti metuentem sabbata patrem

nil praeter nubes et caeli numen adorant,

nec distare putant humana carne suillam,

qua pater abstinuit ; mox et praeputia ponunt.

Romanas autem soliti contemnere leges

Iudaicum ediscunt et servant ac metuunt ius,

tradidit arcano quodcumque volumine Moyses

non monstrare vias eadem nisi sacra colenti,

quaesitum ad fontem solos deducere verpus.

sed pater in causa, cui septima quaeque fuit lux

ignava et partem vitae non attigit ullam.

⁸ Sponte tamen iuvenes imitantur cetera, solam '

inviti quoque avaritiam exercere iubentur.

fallit enim vitium specie virtutis et umbra,

 

