SATURA X. ara-284. 111

quique novum totiens mustum bibit. oro, parumper 250
attendas, quantum de legibus ipse queratur
latorum et nimio de stamine, cum videt acris
Antilochi barbam ardentem, cum quaerit ab omni
quisquis adest socius, cur haec in tempora duret,
quod facinus dignum tam longo admiserit aevo?
haec eadem Peleus raptum cum luget Achillem,
atque alius, cui ias Ithacum lugere natantem.
ineolumi Troia Priamus venisset ad umbras
Assaraci magnis sollemnibus Hectore funus
portante ac reliquis fratrum cervicibus inter
Iliadum lacrimas, ut primos edere planctus
Cassandra inciperet scissaque Polyxena palla,

si soret exstinctus diverso tempore, quo non
coeperat audaces Paris aedificare carinas,

longa dies igitur quid contulit? omnia vidit
eversa et flammis Asiam ferroque cadentem.
tunc miles tremulus posita tulit arma tiara

et ruit ante aram summi Iovis, ut vetulus boa,
qui domini cultris tenue et miserabile collum
praebet ab ingrato iarn fastiditus aratro.

exitus ille utcumque hominis, sed torva canino
latravit rictu, quae post hunc vixerat uxor.
festino adnostros et regem transeo Ponti

et Croesum, quem vox iusti facunda Solonis
respicere ad longae iussit spatia ultima vitae.
exilium et carcer Minturnarumque paludes

et mendicatus victa Carthagine panis

hinc causas habuere. quid illo cive tulisset
natura interris, quid Roma beatius umquam,

si circumducto captivorum agmine et omni
bellorum pompa animam exhalasset opimam,
quum de Teutonico vellet descendere curru?
provida Pompeio dederat Campania febres
optandas, sed multae urbes et publica vota

 

