SATURA X. 1-66.

mirandum est, unde ille oeulis suffecerit umor.
perpetuo risu pulmonem agitare solebat
Democritus, quamquam non essent urbibus illis
praetexta et trabeae ¹fasces lectica tribunal.
quid si vidisset praetorem curribus altis
exstantem et medii sublimem pulvere circi
in tunica Iovis et pictae Sarrana ferentem
ex umeris aulaea togae magnaeque coronae
tantum orbem, quanto cervix 'non sufficit ulla?
quippe tenet sudans hanc publicus et,¹ sibi consul
ne placeat, curru servus portatur eodem.
da nuuc et volucrem, sceptro quae surgit eburna,
illinc cornicines, hinc praecedentia longi
agminis officia et niveos ad frena Quirites,
defossa in loculis quos sportula fecit amicos.
tum quoque materiam risus invenit ad omnis
occursus hominum,¹ cuius prudentia· monstrat
summos posse viros et magna exempla daturos ’
vervecum in patria crassoque sub aere nasci.
ridebat curas, nec non et gaudia vulgi,
interdum et lacrimaS, cum fortunae ipse minaci
mandaret laqueum mediumque ostenderet unguem.
Ergo supervacua aut vel perniciosa petuntur, ⁴
propter quae fas est genua incerare deorum.
Quosdam praecipitat subiecta potentia magnae
invidiae, mergit longa atque insignis honorum
pagina. descendunt statuae restemque sequuntur,
ipsas deinde rotas bigarum inpacta securis '
caedit et inmeritis franguntur crura caballis
iam strident ignes, iam follibus atque caminis
ardet adoratum populo caput et crepat ingens
·Seianus; deinde ex facie toto orbe secunda
fiunt urceoli pelves sartago matellae.
pone domi laurus, duc in Capitolia magnum·
cretatumque bovem, Seianus ducitur unco

 

