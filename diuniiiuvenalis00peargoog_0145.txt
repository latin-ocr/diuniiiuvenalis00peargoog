138 D. IUNII IUVENALIS

abrupto. iam nunc obstas et vota moraris,

iam torquet iuvenem longa et cervina senectus.-

ocius Archigenen quaere atque erne quod Mithridates

composuit, si vis aliam decerpere ficum

‚ atque alias tractare rosas. medicamen habendum est,

sorbere ante cibum quod debeat et pater et rex! ²55
Monstro voluptatem egregiam, cui nulla theatra,

nulla aequare queas praetoris pulpita lauti,

si spectes quanto capitis discrimine constent
incrementa domus, aerata multus in arca

⁸ fiscus et ad vigilem ponendi Castora nummi,

ex quo Mars ultor galeam quoque perdidit et res

non potuit servare suas. ergo omnia Florae

et Cereris licet et Cybeles aulaea relinquas ;

tanto maiores humana negotia ludi.

an magis oblectant animum iactata petauro

corpora quique solet rectum descendere funem,

quam tu, Corycia semper qui puppe moraris

atque habitas, coro semper tollendus et austro,

perditus ac vilis sacci mercator olentis,

qui gaudes pingue antiquae ¹de litore Cretae

passum et municipes lovis advexisse lagonas?

hic tamen ancipiti figens vestigia planta

victum illa mercede parat brumamque famemque

illa reste cavet3 tu propter mille talenta

et centum villas temerarius. aspice portus 275

et plenum magnis trabibus mare; plus hominum est iam

in pelago, veniet classis quocumque vocarit

spes lucri, nec Carpathium Gaetulaque tantum

aequora transiliet, sed longe Calpe relicta

audiet Herculeo stridentem gurgite solem.

grande operae pretium est, ut tenso folle reverti

inde domum possis tumidaque superbus aluta,

Oceani monstra et iuvenes vidisse marinos·

non unus mentes agitat furor. ille sororis ’

 

