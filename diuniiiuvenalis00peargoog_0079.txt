72 u. rurvrr IUVENALJS

vexit et ad circum iussas prostare puellas:

rusticus ille tuus sumit trechedipna‚ Quirine,

et ceromatico fert niceteria collol

hic alta Sicyone, ast hic Amydone relicta,

hic Andro, ille Samo, hic Trallibus aut Alabandis
Esquilias dictumque petunt a vimine collem, ’
viscera magnarum domuum dominique futuri.
ingenium velox, audacia perdita, sermo

promptus et Isaeo torrentior. ede, quid illum

esse putes? quemvis hominem secum attulit ad nos:
grammaticus rhetor geometres pictor aliptes x
augur schoenobates medicus magne, omnia novit ‘a
Graeculus esuriens: in caelum, miseriS, ibit.

in summa, non Maurus erat neque Sarmata nec Thrax,
qui sumpsit pinnas, mediis sed natus Athenis
horum ego non fugiam conchylia? me prior ille

Ι signabit fultusque toro meliore recumbet,

advectus Romam quo pruna et cottona vento?

usquc adeo nihil est, quod nostra infantia caelum
hausit Aventini baca nutrita Sabina?

quid quod adulandi gens prudentissima laudat
sermonem indocti, faciem deformis amici, .

et longum invalidi collum cervicibus aequat

Herculis Antaeum procul a tellure tenentis

miratur vocem angustam, qua deterius nec

ille sonat, quo mordetur gallina marito?

haec eadem licet et nobis laudare; sed illis

creditur. an melior, cum Thaida sustinet aut cum
uxorem comoedus agit vel Dorida nullo

cultam palliolo? mulier nempe ipsa videtur.

nec tamen AntiochuS, nec erit mirabilis illic

aut Stratocles aut cum molli Demetrius Haemo:
natio comoeda est. rideS, maiore cachinno
concutitur; flet, si lacrimas conspexit amici,

nec dolet3 igniculum brumae si tempore poscas,

 

