, 100 D. IUNII IUVENALIS

tempora Santonico velas adoperta cucullo?
Praeter maiorum cineres atque ossa volucri

' carpento rapitur pinguis Lateranus, etipse,

ipse rotam astringit multo sufflamine consul,
nocte quidem, sed luna videt, sed sidera testes
intendunt oculos. finitum tempus honoris

cum fuerit, clara Lateranus luce flagellum
sumet et occursum numquam trepidabit amici
iam senis, ac virga prior annuet atque maniplos
solvet et infundet iumentis hordea lassis.
intereadum lanatas robumque iuvencum

more Numae caedit Iovis ante altaria, iurat
solam Eponam et facies olida ad praesepia pictas.
sed cum pervigiles placet instaurare popinas,
obvius adsiduo Syrophoenix udus amomo
[currit Idumaeae Syrophoenix incola portae]
hospitis adfectu dominum regemque salutat,

et cum venali Cyanis succincta lagona. ·
defensor culpae dicet mihi ‘fecimus et nos
haec iuvenes! esto. desisti nempe, nec ultra
fovisti errorem. breve sit, quod turpiter audes,
quaedam cum prima resecentur crimina barba,
indulge veniam pueris. Lateranus ad illos
thermarum calices inscriptaque lintea vadit
maturus bello, Armeniae Syriaeque tuendis
amnibus et Rheno atque Histro; praestare Neronem
securum valet haec aetas. mitte Ostia, Caesar,
mitte, sed in magna legatum quaere popina;
invenies aliquo cum percussore iacentem,
permixtum nautis et furibus ac fugitivis,

inter carnifices et fabros sandapilarum ’

et resupinati cessantia tympana galli.

aequa ibi libertas, communia pocula, lectus

non alius cuiquam, nec mensa remotior ulli.
quid facias talem sortitus, Pontice, servum? Α ’

 

