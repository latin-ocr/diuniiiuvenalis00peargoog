aarum XV. 124-er. 15. 145

sed iam serpentum maior concordia. parcit

cognatis maculis similis fera. quando leoni 160
fortior eripuit vitam leo? quo nemore umquam ’
exspiravit aper maioris dentibus apri?

Indica tigris agit rabida cum tigride pacem

perpetuam, saevis inter se convenit ursis.

ast homini ferrum letale incude nefanda 1⁶5
produxisse parum est, cum rastra et sarcula tanturn

adsueti coquere et marris ac vomere lassi

nescierint primi gladios extendere fabri.

aspicimus populos, quorum non sufficit irae

occidisse aliquem, sed pectora brachia vultum

crediderint genus esse cibi. quid diceret ergo

vel quo non fugeret, si nunc haec monstra videret
Pythagoras cunctis animalibus abstinuit qui

tamquam homine et ventri indulsit non omne legumen?

XVI.

Qurs numerare queat felicis praemia, Galli, ·
militiae? nam si subeuntur prospera castra,
me pavidum excipiat tironem porta secundo ¹
sidere. plus etenim fati valet hora benigni,
quam si nos Veneris commendet epistola Marti
et Samia genetrix quae delectatur harena.
Commoda tractemus primum communia, quorum
haut minimum illud erit, nete pulsare togatus
audeat, immo etsi pulsetur, dissimulet nec
audeat excussos praetori ostendere dentes
et nigram in facie tumidis livoribus offam
atque oculum medico nil promittente relictum.
Bardaicus iudex datur haec punire volenti
calceus et grandes magna ad subsellia surae,
legibus antiquis castrorum et more Camilli

K

 

