aarum rr. 285-365.

non nisi legitime vult nubere. quid placeat, dic3
ni parere velis, pereundum erit ante lucernas;

si scelus admittas, dabitur mora parvula, dum res 340
nota urbi et populo contingat principis aurem.
dedecus ille domus sciet ultimus. interea tu
obsequere imperio, si tanti vita dierum

paucorum. quidquid meliusque levius putaris,
praebenda est gladio pulchra haec et candida cervia. ··
, ‘Nil ergo optabunt hominesl’ si consilium vis,
permittes ipsis expendere numinibus, quid
conveniat nobis rebusque sit utile nostris

nam pro iucundis aptissima quaeque dabunt di.
carior est illis homo, quam sibi. nos animorum
inpulsu et caeca magnaque cupidine ducti
coniugium petimus partumque uxoris3 at illis'
notum, qui pueri qualisque sutura sit uxor.

ut tamen et poscas aliquid voveasque sacellis

exta et candiduli divina tomacula porci,

orandum est, ut sit mens sana in corpore sano.
fortem posce animum, mortis terrore carentem,

qui spatium vitae extremum inter munera ponat
naturae, qui serre queat quoscumque labores
nesciat irasci, cupiat nihil et potiores

Herculis aerumnas credat saevosque labores

et Venere et cenis et pluma Sardanapalli.

monstro quod ipse tibi possis dare. semita certe
tranquillae per virtutem patet unica vitae.

nullum numen habes, si sit prudentia; nos te

nos facimus, Fortuna, deam caeloque locamus.

 

