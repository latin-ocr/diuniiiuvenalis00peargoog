76 D. IUNII IUVENALIS

conferat impensas: hic nuda et candida signa,
hic aliquid praeclarum Euphranoris et Polycliti,
phaecasiatorum vetera ornamenta deorum,

hic libros dabit et forulos mediamque Minervam,
hic modium argenti. meliora ac plura reponit
Persicus orborum lautissimus et merito iam
suspectus tamquam ipse suas incenderit aedes
si potes avelli circensibus optima Sorae

aut Fabrateriae domus aut Frusinone paratur,
quanti nunc tenebras unum conducis in annum.
hortulus hic puteusque brevis nec reste movendus
in tenuis plantas facili defunditur haustu.

vive bidentis arnans et culti vilicus horti,

unde epulum possis centum dare Pythagoreis.
est aliquid, quocumque loco, quocumque recessu,
unius sese dominum fecisse lacertae.

Plurimus hic aeger 'moritur vigilando; sed ipsum
languorem peperit cibus inperfectus et haerens
ardenti stomacho, nam quae meritoria somnum
admittunt? magnis opibus dormitur in urbe,
inde caput morbi. redarum transitus arto
vicorum inflexu et stantis convicia mandrae
eripient somnum Druso vitulisque marinis.

Si vocat officium, turba cedente vehetur
dives et ingenti0 curret super ora liburna,
atque obiter leget aut scribet vel dormiet intus,
¹ namque facit somnum clausa lectica fenestra,
ante tamen veniet. nobis properantibus obstat
unda prior, magno populus premit agmine lumbos
qui sequitur, ferit hic cubitu, ferit assere duro
alter, at hic tignum capiti incutit, ille metretam
pinguia crura lut0; planta mox undique magna
calcor et in digito clavus mihi militis haeret.
nonne vides, quanto celebretur sportula fumo?
centum convivae, sequitur sua quemque culina.

 

