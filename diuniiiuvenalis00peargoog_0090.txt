SATURA JV.100-V. 11.

tempore iam, Caesar, figuli tua castra sequantur?
vicit dig'na viro sententia: noverat ille

luxuriam inperii veterem noctesque Neronis

iam medias aliamque famem, cum pulmo Falerno
arderet. nulli maior fuit usus edendi

tempestate mea: Circeis nata forent an
Lucrinum ad saxum Rutupinove edita fundo
ostrea, callebat primo depraendere morsu3

et semel aspecti litus dicebat echini.

surgitur, et misso proceres exire iubentur
consilio, quos Albanam dux magnus in arcem
traxerat attonitos et festinare coactos

tamquam de Cattis aliquid torvisque Sycambris
dicturus, tamquam ex diversis partibus orbis
anxia praecipiti venisset epistula pinna.

Atque utinam his potius nugis tota illa dedisset
tempora saevitiae, claras quibus abstulit urbi
inlustresque animas impune et vindice nullol
sed periit, postquam Cerdonibus esse timendus
coeperat: hoc nocuit Lamiarum caede madenti.

V.

S1 te propositi noridum pudet atque eadem est mens,
ut bona summa putes aliena vivere quadra:

si potes illa pati, quae nec Sarmentus iniquas
Caesaris ad mensas nec vilis Gabba tulisset,
quamvis iurato metuam tibi credere testi.

ventre nihil novi frugalius; hoc tamen ipsum
defecisse puta, quod inani sufficit alvo:

nulla crepido vacat, nusquam pons et tegetis pars
dimidia breviori tantine iniuria cenae?

tam ieiuna fames? curn possit honestius illic

’ et tremere et sordes farris mordere canini.

r a

 

