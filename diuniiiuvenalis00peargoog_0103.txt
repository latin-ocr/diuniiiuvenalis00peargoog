96 o. runrr ruranarrs ’

Corvinum et Galbam auriculis nasoque carentem?
quis fruetus generis tabula iactare capaci
[Corvinum posthac multa contingere virga]
fumosos equitum eum dictatore magistros
si coram Lepidis male vivitur? effigies quo
tot bellatorum, si luditur alea pernox
ante Numantinos, si dormire incipis ortu
luciferi, quo signa duces et castra movebant?
cur Allobrogicis et magna gaudeat ara
natus in Herculeo Fabius lare, si cupidus, si
vanus et Euganea quantumvis mollior agna,
si tenerum attritus Catinensi pumice lumbum ·
squalentis traducit avos emptorque veneni
frangenda miseram funestat imagine gentem?
tota licet veteres exornent undique cerae
atria, nobilitas sola est atque unica virtus.
Paulus vel Cossus vel Drusus moribus esto,
hos ante effigies maiorum pone tuorum,
praecedant ipsas illi te consule uirgas.
prima'mihi debes animi bona. sanctus 'haberi
iustitiaeque tenax factis dictisque 'mereris'
adgnosco procerem3 salve, Gaetulice, seu tu
Silanus, quocumque alio ¹de sanguine; rarus
civis et egregius patriae contingis ovanti3
exclamare libet, populus quod clamat Osiri
invento. quis enim generosum dixerit hunc, qui
indignus genere et praeclaro nomine tantum
insignis? nanum cuiusdam Atlanta vocamus
Aethiopem Cycnum, parvam extortamque puellam
Europen; canibus pigris scabieque vetusta
levibus et siccae lambentibus ora lucernae
nomen erit pardus tigris le0, si quid adhuc est
quod fremat iu terris violentius ergo cavebis
etmetues, ne tu sic Creticus aut Camerinus.
His ego quem monui? tecum est mihi serm0, Rubelli

A

 

